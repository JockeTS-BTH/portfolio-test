---
Title: Colors
Description: This is our colors page.
---

# Webbplatsers Färgval
I den här rapporten ska vi titta närmare på färgvalen hos tre stycken väl etablerade webbplatser
och analysera hur väl anpassade dessa är för respektive webbplats syfte och mål.

## Urval
När jag gjorde urvalet så var mitt mål att undersöka sidor tillhörande olika kategorier. De tre kategorier jag ville ha med var nyheter, en myndighet samt en sida där man bokar resor. Jag tyckte att det kändes som en bra mix där man förhoppningsvis skulle få möjlighet att undersöka sidor över hela färgspektrat.

## Metod
Jag använde mig av en color picker (ColorZilla) för att plocka ut de färger som jag ansåg huvudsakligen representera respektive sida. Därefter lade jag in huvudfärgen i Adobe Color's Color Wheel-verktyg för att försöka komma fram till vilken typ av färgschema de använder.

Därefter gick jag över till att analysera hur de olika färgerna används på sidorna. Exempelvis vilken färg man har i headern (som bidrar till branding), vilka färger man använder för att uppmärksamma CTAs, för att ge variation etc.

Sist och kanske även minst försökte jag bedömma ifall de olika färgvalen var väl lämpade för sidornas olika syften.

## Resultat

### Aftonbladet.se

<img src="%assets_url%/img/aftonbladet.png" alt="aftonbladet" width="500">

<table class="color-palette">
    <tr>
        <td class="color" style="background-color: #DD2A30">
        <td class="color" style="background-color: #F3DE00">
        <td class="color" style="background-color: #FEEBEE">
    </tr>
    <tr>
        <td><code>#DD2A30</code></td>
        <td><code>#F3DE00</code></td>
        <td><code>#FEEBEE</code></td>
    </tr>
</table>

Aftonbladet är en webbsida med en ganska sparsam färgpalett. Det är primärt två färger som används om man inte räknar med den gråaktiga bakgrunden. Den mest framträdande av dessa är den röda färgen som används till navigation-bar:en, på vissa rubriker och knappar och på innehåll i sidebar:en. Den stora kontrasten mot den gråa bakgrunden gör att den sticker ut mycket och ger sidan en tydlig profil. 

Den andra är en starkt gul nyans som används på loggan (där den är något starkare) samt på en del Call To Actions (framförallt för att bli Plus-prenumerant). Den funkar bra som accentfärg / sekundärfärg eftersom gul i sig är en färg som drar till sig uppmärksamhet samt har en bra kontrast mot både bakgrunden och den röda färgen och bidrar även den till sidans profilering.

Om man utgår från ett RGB-färghjul så använder Aftonbladet ett analogt färgschema eftersom röd och gul ligger bredvid varandra (även om man hoppar över orange). Alternativt så är det ett triad-schema där man har struntat i den tredje färgen (blå). Det används även ett antal andra färger som man skulle kunna klassa som accentfärger. Den mest framträdande av dessa är den rosa-grå färg som används för sport-nyheter (och som jag antar är inspirerad av den fysiska tidningens färg).

För rubriker används typsnittet Verdana och för brödtext används Arial. Både typsnitten är sans-serif.

Eftersom tanken med Aftonbladet är att vara en nyhetssida med högt tempo så tror jag att den röda färgen fungerar bra som huvudfärg. Det är en färg som associeras med snabbhet och spänning vilket gör att man länkar samman sidan med att alltid ha de senaste nyheterna samt stimulerar nyfikenheten av att upptäcka vad som händer i världen.

Gul är ju också en varm och energisk färg men i det här sammanhanget tycker jag nästan att den har en lugnande effekt jämfört med den röda. Samtidigt belyser den de CTAs som finns på ett sätt som inte känns alltför hetsigt men inte heller otydligt.

### Naturvårdsverket

<img src="%assets_url%/img/naturvardsverket.png" alt="naturvardsverket" width="500">

<table class="color-palette">
    <tr>
        <td class="color" style="background-color: #005643">
        <td class="color" style="background-color: #98C49F">
        <td class="color" style="background-color: #003366">
        <td class="color" style="background-color: #0039A2">
        <td class="color" style="background-color: #F5DBA1">
    </tr>
    <tr>
        <td><code>#005643</code></td>
        <td><code>#98C49F</code></td>
        <td><code>#003366</code></td>
        <td><code>#0039A2</code></td>
        <td><code>#F5DBA1</code></td>
    </tr>
</table>

Enligt min bedömning så använder Naturvårdsverket precis som Aftonbladet ett analogt färgschema då de två huvudfärgerna grön och blå ligger bredvid varandra på färghjulet.

Den mörkgröna färgen är mest framträdande på sidan och används främst som bakgrundsfärg till olika sektioner. Den ljusgröna används som bakgrundsfärg till mindre, underliggande sektioner.

Mörkblått används som bakgrundsfärg i loggan och för vissa rubriker. Den varvas dock med en ljusare nyans som främst används för länkar och navigation.

Den guldgula färgen används som accentfärg på en del av rubrikerna och ger med sin mer energiska framtoning en välbehövd variation och kontrast mot de lugnare huvudfärgerna.

Naturvårdsverkets typsnitt består av en blandning av serif och sans-serif. Generellt används serif för rubriker och text i större storlek medan sans-serif används för brödtext, länkar och navigation. 

Serif-typsnitten som används är Tiempos Fine / Tiempos Text och sans-serif-typsnitt är Akkurat Pro.

Valet av grönt är kanske inte så förvånande för en sida vars fokus är på miljövård då grön är en färg som traditionellt associeras med natur och lugn. 

Eftersom den används som bakgrundsfärg till de stora sektionerna så tycker jag det funkar bra att använda den ljusare tonen till de små sektionerna. Det gör det lätt att särskilja på innehållet när man navigerar samtidigt som sidan behåller sin färgprofil.

Den mörkblåa färgen tycker jag ger en lätt auktoritär och myndighetsliknande känsla vilket gör att man tar innehållet seriöst. Samtidigt är det bra att den varvas med en ljusare nyans vilket gör sidan lite piggare i mitt tycke.

Accentfärgen anser jag också fungerar bra till att dra uppmärksamhet till de rubriker där den används då den som tidigare nämnt har en ganska stor kontrast mot de övriga färgerna på sidan.

### Tallink & Silja Line

<img src="%assets_url%/img/tallink_silja.png" alt="tallink silja" width="500">

<table class="color-palette">
    <tr>
        <td class="color" style="background-color: #004152">
        <td class="color" style="background-color: #004C93">
        <td class="color" style="background-color: #FF37A2">
        <td class="color" style="background-color: #01BEA2">
        <td class="color" style="background-color: #6CFFDC">
    </tr>
    <tr>
        <td><code>#004152</code></td>
        <td><code>#004C93</code></td>
        <td><code>#FF37A2</code></td>
        <td><code>#01BEA2</code></td>
        <td><code>#6CFFDC</code></td>
    </tr>
</table>

Här är jag lite osäker på vilken typ av färgschema som används. Jag antar att man skulle kunna klassa det som någon slags "split complementary" alternativt triad-schema.

Den havsblåa färgen används flitigast både på text och som bakgrundsfärg till olika komponenter. För variations skull finns även en ljusare mer ren blå färg som bakgrundsfärg till ett fåtal element.

I bjärt kontrast till både de blåa elementen och varandra återfinns även de rosa och turkosa färgerna.

Den rosa färgen är egentligen inte en del av själva sidans design då den bara finns på bilder som innehåller någon form av erbjudande. Jag inkluderade den ändå eftersom den är så iögonfallande vilket jag antar var syftet från början.

Turkos används som en alternativ bakgrundsfärg men främst på de element där Tallink vill att man agerar på något sätt, såsom att bläddra i kalendern, boka en resa eller kontakta deras chatt. 

Den funkar bra som ett sätt att urskilja de olika komponenterna även om jag ibland kan tycka att det känns lite rörigt när även den rosa färgen är inblandad.

Tallink använder uteslutande sans-serif till sina typsnitt, kanske i ett försök att framstå som mer modern och stilren. Mer specifikt så är det typsnittet GTWalsheim som används.

Jag tycker att de blåa färgerna känns som ett självklart val för en sida vars huvudsyfte är att boka kryssningar. Utan accentfärgerna rosa och turkos hade den kanske känts lite stel men som det är nu skänker de sidan mer liv och kanske en lite ungdomlig framtoning. Jag tycker att sidan känns väldesignad och som att blandningen av färger uppmuntrar en att boka en resa.

## Analys
Jag tror inte att jag kom fram till några revolutionerande insikter med min studie, men det var en bra övning och och det kändes som att jag lärde mig en del. Tidigare har färgval inte direkt varit något som man tänkt på så mycket när man besökt olika sidor, men nu fick man upp ögonen lite för de olika designval som ligger till grund för en bra hemsida. 

Eftersom alla sidor jag undersökte tillhörde antingen väl etablerade företag eller myndigheter så var de ganska sofistikerade. Därför var det inte så överraskande att samtliga kändes i allmänhet väl designade och i synnerhet att färgvalen var bra anpassade till de olika sidornas mål.

## Referenser
<a href="https://www.aftonbladet.se/" class="reference">Aftonbladet</a>
<a href="https://www.naturvardsverket.se/" class="reference">Naturvårdsverket</a>
<a href="https://se.tallink.com/hitta-resa" class="reference">Tallink & Silja Line</a>

## Övrigt
Analys genomförd och skriven av Jocke T. Sjölin